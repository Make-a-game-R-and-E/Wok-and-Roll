<div dir='rtl' lang='he'>

# Wok & Roll

**הפוך מסו-שף למאסטר במטבח האסייתי—מסע קולינרי מקינוחים פשוטים עד למשמרת המושלמת!**

## מהות המשחק

במשחק הזה תיכנסו לנעלי סו-שף צעיר במסעדה אסייתית ותעברו מסע מקצועי מרתק דרך עולם המטבח.
תתחילו בקינוחים פשוטים ועם הזמן תתקדמו למנות מורכבות ומאתגרות יותר, כאשר כל שלב מצייד אתכם בכלי מטבח חדשים ומיומנויות מקצועיות. 
המטרה הסופית: לסיים משמרת שלמה ללא טעויות, בלי לשרוף מנות ובלי החזרות.

המשחק מיועד למחשב.


![](https://github.com/Make-a-game-R-and-E/Wok-and-Roll/blob/main/photos/Wok%20and%20Roll%20UI.png?raw=true)
---


## רכיבים רשמיים


### 1. שחקנים

המשחק מיועד לשחקנים בגילאי 10 ומעלה, חובבי בישול וקולינריה שנהנים מהזדמנות להתנסות במטבח וירטואלי וללמוד שלבי הכנה שונים. המשחק מתאים גם למתחילים ללא רקע בבישול וגם לשחקנים מנוסים, מכיוון שהשלבים הראשונים פשוטים ומלווים בהדרכה, אך בהמשך מצריכים כישורים מהירים וקבלת החלטות. המשחק עשוי לעניין גם שחקנים שנהנים ממשחקים עם התקדמות ואתגרים עולים.

המשחק מיועד לשחקן יחיד.



### 2. יעדים

### יעדי השחקן לניצחון במשחק:
1. **השלמת כל השלבים בהצלחה** – לעבור משלב הקינוחים הראשוניים ועד להכנת מנות עיקריות מורכבות. (3 קינוחים, 2 מנות ראשונות ו2 עיקריות).
2. **הגעה לרמת שליטה גבוהה** – הכנת מנות ברמה הגבוהה ביותר במסעדה, מבלי לשרוף מנות ולהספיק הכל בזמן.
3. **משמרת מלאה ללא טעויות** – בסיום השלבים, השחקן יצטרך לעבור משמרת שלמה תוך שמירה על איכות המנות וללא תקלות, כדי לנצח במשחק.

### איך המשחק יציג את היעדים לשחקן:
- **הנחיות בתחילת כל שלב** – המשחק יפתח כל שלב בהנחיות ברורות לגבי המנות שיש להכין, הכלים החדשים שיתווספו, והאתגרים הצפויים.
  - בתחילת כל שלב יופיע חלון הדרכה ובו רשומים המתכון החדש והדרך בה יש להכין אותו, בנוסף אם יש כלים חדשים לאותו שלב - הם יופיעו ברשימה.
- **תפריט יעדים במסך הראשי** – בכל זמן, השחקן יוכל להציג תפריט יעדים (על ידי לחיצה על כפתור הesc) שיכלול את כל המשימות והשלבים שעליו להשלים כדי להתקדם.
- **הודעות ועדכונים תוך כדי המשחק** – במהלך הכנת המנות, המשחק יציג הודעות קצרות עם רמזים, טיפים, ועדכונים על התקדמות השחקן.
  - למשל, כאשר השחקן מצליח להכין מנה טובה, המשחק יודיע לו שהמנה שיצאה לו היא עם ניקוד גבוה.
  - רמזים - כאשר השחקן יסיים חלק בהכנה של המנה, המשחק לפעמים ירמוז לו מה השלב הבא שהוא צריך לעשות.


### 3. תהליכים

### תהליך ההתחלה של המשחק – שלושים השניות הראשונות
**מטרה:** לתפוס את תשומת הלב של השחקן ולעורר בו רצון להמשיך לשחק.
1. **מי עושה מה ואיפה:** השחקן מתחיל את המשחק באווירת מטבח אסייתי עם סו-שף צעיר שמקבל משימה להכין את הקינוח הראשון - "לימונדה ברזילאית". המשחק יציג לו מתכון פשוט עם הסבר קצר וידידותי.
2. **מתי ואיך:** מיד בתחילת המשחק, יופיעו הנחיות אינטראקטיביות, הכוללות חיצים או הבהובים שמכוונים את השחקן לשימוש בכלים כמו מיקסר או כף מדידה. על השחקן לבצע כמה צעדים פשוטים להכנת הקינוח (למשל, בחירה של רכיבים, עירבובם, ויצירת צורת הקינוח).
    - במקרה שלנו, לימונדה ברזילאית - המשחק יכווין את השחקן ללכת לעמדת עבודה כללית.
    - בעמדת עבודה המשחק יראה לשחקן איפה נמצאים הכלים והמוצרים שהוא צריך על מנת להכין את המנה.
    - המשחק יראה לשחקן באמצעות חצים על מה הוא צריך ללחוץ בכל שלב.
3. **פקדים:** השחקן ישתמש במקלדת ועכבר כדי ללחוץ על רכיבים, ללחוץ על כלים, ולבצע פעולות בהתאם להנחיות.
4. **מה יקרה:** אם השחקן יסיים בהצלחה את הקינוח הראשון, הוא יקבל פידבק חיובי ונקודות. המשחק יציג הודעה שמעודדת את השחקן להמשיך לשלב הבא ומדגישה את ההתקדמות האפשרית.
5. **איך לומדים על התהליך:** המשחק יכיל הנחיות ויזואליות אשר מסבירות מה יש לעשות בכל שלב.

### תהליך הליבה של המשחק – רצף-הפעולות לחזרה
**מטרה:** לשמור על עניין של השחקן דרך פעולות חוזרות שמתקדמות באתגר שלהן.
1. **מי עושה מה ואיפה:** השחקן עובד במטבח שבו כל שלב מציג משימה חדשה להכנת מנה – קינוחים, מנות ראשונות, עיקריות. הוא בוחר מצרכים מתאימים, משתמש בכלי מטבח ויוצר את המנה לפי המתכון הנדרש.
2. **מתי ואיך:** במהלך המשחק, בכל שלב, על השחקן להכין מנות לפי סדר שהולך ונעשה מורכב. הוא מקבל את ההנחיות הדרושות ומגיב לאתגרים תוך כדי כך. לדוגמה, ככל שהשלב מתקדם, הזמן שנותר להכנת המנה מתקצר והדיוק הופך לחשוב יותר.
    - בתחילת המשחק יש לשחקן 30 שניות להכין את הלימונדה ברזילאית, ובכל רמה שמתקדמים יורדת שנייה.
    - דיוק - שלושה mini-games:
      - על השחקן ללחוץ על האות המתאימה אשר מופיעה על המסך מספר פעמים.
      - על השחקן להעביר את הסכין מסלול מכשולים באמצעות החצים במקלדת בלי להתנגש בקירות.
      - בשלב בו יש לבשל או לטגן, על השחקן לשים לב לטיימר שמופיע ליד הסיר/מחבת ולהוציא את האוכל בזמן.
3. **פקדים:** השחקן ימשיך להשתמש במקךדת ועכבר כדי ללחוץ על פריטים, ללחוץ על כפתורים בממשק לבחירת כלים, לערבב מצרכים, ולטגן/לאפות לפי הצורך.
4. **מה יקרה:** בכל שלב, המנה המוגמרת תקבל ציון על סמך דיוק ומהירות, והשחקן יתקדם לשלב הבא. במידה והשחקן לא צבר מספיק נקודות - הוא יצטרך לבצע את השלב שוב.
     - במידה והשחקן עמד בזמנים - הוא יקבל 10 נקודות על הצלחה, נקודה עבור כל שנייה שנותרה ועוד 5 נקודות על דיוק כאשר על חוסר דיוק יורדת נקודה.
5. **איך לומדים על התהליך:** בתחילת כל שלב יופיעו הוראות אינטראקטיביות שמלמדות על המנה והכלים החדשים, ובמשחק יש טיפים מתמשכים כדי להדריך את השחקן במקרים של אתגרים.

### תהליך הסיום של המשחק – פעולות לניצחון
**מטרה:** ליצור תחושת הישג וסיפוק מההגעה לסוף המשחק.
1. **מי עושה מה ואיפה:** בשלב הסיום, השחקן עובר משמרת מלאה במטבח, בה הוא צריך להכין מנות מכל הסוגים ולהקפיד על איכות. המטרה היא לסיים את המשמרת ללא תקלות, תוך שמירה על דיוק ומהירות.
2. **מתי ואיך:** בסיום המשמרת - השלב האחרון, השחקן יפעל במהירות לפי הדרישות של כל מנה ויהיה עליו להקפיד שלא לשרוף ולעבוד מהר כדי להשיג ניקוד מרבי.
3. **פקדים:** בעזרת מקלדת ועכבר, השחקן יבצע רצף פעולות זריזות – בחירת כלים, חיתוך, ערבוב ואפייה – לפי הסדר והזמן הנדרש.
4. **מה יקרה:** אם השחקן מצליח לסיים את המשמרת ללא תקלות, הוא מקבל ציון גבוה ועובר לסיום המשחק, הכולל סקירה של הישגיו.
5. **איך לומדים על התהליך:** המשחק יכיל הודעות שמסכמות את היעדים ומזכירות את כללי ההכנה המהירה, עם טיפים והסברים כל פעם שהשחקן נתקל בקושי.


### 4. חוקים
### חוקים המגבילים את פעולות השחקן במשחק
1. **חוקים לזמן הכנה**: כל שלב מוגבל בזמן, ושחקן שלא מספיק להכין מספיק מנות בזמן ייכשל וייאלץ לחזור על השלב על מנת להשיג מספיק נקודות בשביל להגיע לשלב הבא.
2. **חוקים לשימוש בכלים ורכיבים**: כלים מסוימים יהיו זמינים רק בשלבים מתקדמים יותר, לדוגמא - קרש חיתוך ומיקסר מופיעים בשלב השני והשלישי(בקינוחים).
3. **חוקים לסדר פעולות**: יש לבצע את השלבים לפי הסדר במתכון – ערבוב, חימום, קישוט, וכו'. סטייה מהסדר יכולה להרוס את המנה ולהוביל להורדת נקודות.

### חוקים לקביעת תוצאות פעולות השחקן
1. **דיוק ומיומנות**: כל מנה מקבלת ניקוד לפי הדיוק שבו ביצע השחקן את השלבים – הכנת מנה בצורה מדויקת לפי ההנחיות תניב ציון גבוה(כמוסבר לעיל).
2. **מהירות**: הכנת מנה בתוך הזמן המוגדר מעניקה לשחקן בונוס, בעוד שאיחור גורר הורדת נקודות(במידה ונשארו יותר מ5 שניות, השחקן יקבל עוד 2 נקודות לסכום הסופי).
3. **בחירת רכיבים נכונה**: אם השחקן בחר את הרכיבים הנכונים והשתמש בהם בהתאם למתכון, המנה תצליח, אחרת, יכול להיות שהשחקן לא יצבור מספיר נקודות כדי לעבור שלב.

### איך השחקן ילמד את חוקי המשחק
1. **הדרכות בתחילת המשחק**: בתחילת כל שלב, תוצג הדרכה (על ידי דמות של השף שאומר לשחקן מה לעשות) שמסבירה על חוקי השימוש בכלים, תהליכי הכנה, והניקוד.
2. **הנחיות אינטראקטיביות**: במהלך ההכנה, המשחק יציג הודעות ועצות שמנחות את השחקן לגבי שלבי ההכנה, החוקיות בסדר הפעולות, וכללים של זמן ורכיבים.
3. **פידבק מיידי**: אם השחקן מבצע פעולה לא נכונה, המשחק יספק פידבק מיידי, כמו הודעת שגיאה או סימן חזותי שמסביר את השגיאה, וכך יסייע ללמוד מהטעויות ולהשתפר.


### 5. משאבים

### המשאבים במשחק
1. **רכיבי בישול**: מצרכים שונים להכנת המנות (כמו קמח, סוכר, דגים, ירקות וכו').
2. **כלי מטבח**: כלים שונים כגון סירים, מחבתות, תנורים, סכינים ומיקסרים.
3. **זמן**: לכל שלב מוקצב זמן, שמנוצל להכנת המנות (לכל מנה יש זמן הכנה גם לה).

### איך המשאבים יועילו לשחקן
- **רכיבי בישול** מאפשרים לשחקן להכין את המנות הנדרשות כדי לעבור שלבים ולצבור נקודות.
- **כלי המטבח** פותחים אפשרויות להכנת מנות מתקדמות יותר.
- **זמן** הוא משאב חיוני – הכנה בזמן משפרת את התוצאה של המנות, ועמידה בזמנים מעניקה נקודות בונוס.

### איך השחקן יוכל להשיג משאבים
1. **רכיבי בישול**: יסופקו לשחקן בתחילת כל שלב, אך הם מוגבלים בכמותם, כך שהשחקן צריך להשתמש בהם בצורה נכונה.
2. **כלי מטבח**: כלים חדשים ייפתחו ככל שהשחקן מתקדם בשלבים.
3. **זמן**: כל שלב יתחיל עם זמן קצוב, השחקן יכול לצבור ניקוד נוסף כבונוס אם יסיים הכנות מוקדם (כמתואר לעיל).

### איך עיצוב המשחק יהפוך את המשאבים לנדירים
- **הגבלת רכיבים**: כמות הרכיבים לשלב תהיה מוגבלת כך שהשחקן צריך לחשוב אסטרטגית על השימוש הנכון בהם.
- **זמן מוגבל**: כל שלב מציב אתגרי זמן כדי להבטיח שהשחקן יפעל ביעילות.
- **כלים מתקדמים יפתחו בהדרגה**: כלים נוספים ייפתחו רק לאחר התקדמות בשלבים, כך שהשחקן צריך להתאמץ כדי להשיגם.

### איך המשחק יודיע לשחקן על המשאבים וכמותם
- **ממשק גרפי עם מדדים**: בפינה של המסך יהיה לוח שמציג את כמות הרכיבים, הזמן הנותר, והנקודות שצבר (כפי שמצויר בסרטוט למעלה).
- **הודעות תוך כדי משחק**: המשחק יציג הודעות קצרות על כל שינוי בכמות המשאבים, לדוגמה, "נותרו לך 3 ביצים", או "10 שניות לסיום".
- **מסכי מידע בתחילת כל שלב**: לפני כל שלב, יוצג מסך עם רשימת המשאבים הזמינים לשלב, המגבלות, ויעדי השלב.

### 6. עימותים

### עימותים בין השחקן למערכת (מכשולים)
1. **ניהול זמן**: כל שלב מוגבל בזמן, והשחקן חייב להצליח להכין את כל המנות לפני שהזמן נגמר. ככל שהשלבים מתקדמים, הזמן מצטמצם והלחץ גובר.
- הזמן שיש להכין כל מנה יורד בשנייה עבור כל רמה מתקדמת יותר.
2. **דיוק ומורכבות מתגברת**: המנות הופכות למורכבות יותר ודורשות דיוק. אפילו טעות קטנה בבחירת רכיב או בכלי יכולה להוביל למצב בו לא משיגים מספיק נקודות.
3. **מגבלות משאבים**: רכיבים מסוימים זמינים בכמות מוגבלת, ולכן השחקן צריך להשתמש בהם בחוכמה ולא לבזבז אותם.

### עימותים בין השחקן לעצמו (דילמות)
1. **איזון בין מהירות לדיוק**: השחקן יידרש להחליט אם להאיץ כדי לעמוד בזמנים או לקחת את הזמן כדי לשמור על דיוק – מה שעלול לפגוע במרכיב הזמן.
- האם להזדרז בלכתוב את האותיות ולהסתכן בטעות או להתעכב טיפה בשביל להצליח אותן.
2. **בחירת משאבים מוגבלים**: השחקן יצטרך להחליט כיצד לחלק את המשאבים המוגבלים. לדוגמה, אם נותרו רק רכיבים מסוימים למנות שונות, השחקן יצטרך לבחור בקפידה איזו מנה להכין קודם. 


### 7. גבולות

### גבולות עולם המשחק

עולם המשחק יהיה **סגור**.

עולם המשחק יהיה **שטוח**.

### איך המשחק יראה לשחקן את הגבולות?
- **גבולות פיזיים ברורים**: גבולות המטבח יופיעו כקירות המטבח ותחנות עבודה המסודרות בקצוות המסך, כך שהשחקן יבין את הגבולות הפיזיים שאי אפשר לעבור.
- **נגישות מוגבלת של תחנות עבודה**: בתחילת המשחק, תחנות וכלים מתקדמים יהיו חסומים או לא פעילים, וכשהשחקן יתקדם הם ייפתחו בהדרגה, מה שיגדיל את תחושת ההתקדמות בתוך גבולות מוגדרים.

### התאמת המפה לעקרונות התכנון

**משמעות**: כל תחנה במטבח ממוקמת לפי תפקידה ומטרתה (עמדת הקינוחים, עמדת המנות הראשונות, עמדת הכנת מנות עיקריות וכו'), כך שכל אזור במפה מקבל משמעות פרקטית ומתקשר ישירות למשימות ולשלבים שהשחקן נדרש להשלים.

**ניידות**: השחקן יכול לגשת בקלות לכל עמדת עבודה בהתאם לשלבי המשחק, ותהליך התנועה ברור, מהיר וקל להבנה. הגישה לכל תחנה ישירה, והמרחקים בתוך המטבח מותאמים ליצירת קצב עבודה טבעי ללא סיבוכים מיותרים.

**התמצאות**: המבט העילי והקירות הברורים מקלים על השחקן להבין את מבנה המטבח והכיוונים. בנוסף, השחקן מקבל סימני דרך כמו סמלים על כל תחנה שמציגים את סוג המנות שהיא מייצגת, כך שהוא לא יתבלבל בין האזורים.

**עניין**: כל עמדת עבודה חדשה וציוד נוסף שנפתח בשלבים מוסיפים עניין למפה ומרעננים את חוויית המשחק.

**הכוונה**: המשחק מכוון את השחקן למטרות הבאות בעזרת חצים או הבהובים שמנחים אותו לאזור הרלוונטי, במיוחד בשלב הלמידה הראשוני. כמו כן, בעזרת הכוונה ויזואלית, השחקן תמיד יודע לאן לפנות ומה התחנה הבאה שאליה הוא צריך לגשת.




### 8. תוצאות

### תוצאות אפשריות למשחק

1. **ניצחון**: השחקן מצליח להשלים את כל השלבים, לעבור את המשמרת האחרונה בלי טעויות ולסיים עם ציון גבוה.
2. **כישלון**: השחקן אינו מצליח להשיג את כמות הנקדות המסוימת ונדרש לנסות מחדש את השלב.

### תלות במזל לעומת כישרון

המשחק מתבסס בעיקר על **כישרון** של השחקן. מיומנותו בביצוע פעולות בצורה מהירה ומדויקת והיכולת לנהל את הזמן הם גורמים מכריעים.

### סוג המשחק – סכום אפס, שיתופי או מורכב

המשחק הוא **מורכב**. הוא לא "סכום אפס" מכיוון שאין מתחרה ישיר שנגדו השחקן מתחרה על משאבים. המשחק מתמקד בשיפור עצמי של השחקן ובפתרון משימות באופן אישי.


---

## סקר שוק

ביטוי החיפוש בו השתמשנו - "chinese cooking game".
---

משחק 1:

שם: Masterchef Chinese Food Edition

קישור: https://store.steampowered.com/app/1938460/Masterchef_Chinese_Food_Edition/

![](https://github.com/Make-a-game-R-and-E/Wok-and-Roll/blob/main/photos/Masterchef%20Chinese%20Food%20Edition.png?raw=true)

למה המשחק שלנו טוב שונה/מקורי/מיוחד/טוב יותר:

המשחק שלנו נותן חוויה טובה יותר של מסעדה, כאשר המשחק הזה מראה כל פעם דבר אחד שמכינים, המשחק שלנו נותן פוקוס לחוויה של מטבח שלם.

למה שחקנים יעדיפו את המשחק שלנו:

למי שמחפש יותר אתגר וחוויה יותר עמוקה של מטבח, הוא יעדיף את המשחק שלנו על פני המשחק הזה.


---
משחק 2:

שם: Eastern Cuisine Tycoon

קישור: https://store.steampowered.com/app/3174530/Eastern_Cuisine_Tycoon/

![](https://github.com/Make-a-game-R-and-E/Wok-and-Roll/blob/main/photos/Eastern%20Cuisine%20Tycoon.png?raw=true)

למה המשחק שלנו טוב שונה/מקורי/מיוחד/טוב יותר:

המשחק הזה דומה לשלנו אבל יש בו אלמנט שהשחקן בעצמו צריך לגדל את האוכל שבו הוא משתמש, אצלנו השחקן מקבל אותו בתחילת השלב.
ככה השחקן יכול יותר לשחק במשחק עצמו ובמטבח מאשר "לבזבז זמן" על חלקים אחרים.

למה שחקנים יעדיפו את המשחק שלנו:

המשחק שלנו נותן פוקוס רק למטבח עצמו ולחווית המטבח ולא מכניס אלמנטים שיכולים להיות לא מעניינים למי שמחבב את התעסוקה שבבישול.


---
משחק 3:

שם: Sue's Cooking Game

קישור: https://www.numuki.com/game/sue-s-cooking-game/

![](https://github.com/Make-a-game-R-and-E/Wok-and-Roll/blob/main/photos/Sue's%20Cooking%20Game.png?raw=true)

למה המשחק שלנו טוב שונה/מקורי/מיוחד/טוב יותר:

המשחק הזה לא מציג בצורה טובה ומובנת בתחילת המשחק מה יש לעשות ואיך לעשות זאת.


למה שחקנים יעדיפו את המשחק שלנו:

המשחקן שלנו ידידותי יותר לשחקנים מתחילים ועוזר ומציג בהתחלה מה יש לעשות.


---
הרכיבים שמדגישים בעיקר את המשחק שלנו הם: *תהליכים משאבים ועימותים*

*תהליכים* - תחילת המשחק היינה מפורטת ותסביר בצורה טובה את מהות המשחק והתהליכים בו.

*משאבים* - המוצרים להכנת האוכל מוגבלים בניגוד לשאר המשחקים הנפוצים שבהם רק הזמן הוא המשאב המוגבל ואין הגבלה של המוצרים.

*עימותים* - עקב ההגבלה של המוצרים להכנת האוכל נוצרים עימותים עצמיים חדשים אשר לא קיימים במשחקים האחרים.

</div>
